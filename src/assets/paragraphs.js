export const ART3_STATUTO = "ART. 3 SCOPO E OGGETTO SOCIALE L’Associazione è apartitica e apolitica. L’Associazione ha lo scopo di promuovere la cultura e l’arte in ogni sua forma come strumento necessario per una vita dignitosa ed aperta che permetta di costruire benessere per le persone e le comunità. Si propone la promozione di iniziative di carattere culturale, artistico, sportivo e ricreativo che favoriscano lo scambio di idee e di solidarietà fra i propri iscritti, ponendo in essere le attività che si dimostrino idonee a perseguire in via diretta o indiretta l'oggetto sociale  In particolare essa si propone di: • promuovere il cinema, la cultura cinematografica in tutte le sue forme, le arti visive, fotografiche, pittoriche e l’arte contemporanea e l’architettura; promuovere il teatro, la danza e la cultura musicale e le arti letterarie, anche attraverso l’eventuale gestione di spazi deputati alla fruizione pubblica di tali discipline, come gallerie, musei, sale cinematografiche, cine club, biblioteche, sale da concerto, teatri, centri culturali; • organizzare manifestazioni, spettacoli, festival, concorsi, premi, concerti, mostre, rassegne ed eventi culturali, cinematografici ed espositivi; organizzare convegni e dibattiti pubblici, pubblicare testi, libri e cataloghi, creare siti internet relativi alle attività sopraindicate, pubblicare, redigere e diffondere periodici, riviste, giornali, materiale digitale e audiovisivo; gestire archivi artistici, fotografici, editoriali, di cineteche, biblioteche e librerie;"